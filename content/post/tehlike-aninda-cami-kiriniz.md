title: Tehlike Anında Camı Kırınız!
link: http://orhanbalci.net/tr/?p=393
author: Orhan Balci
description: 
post_id: 393
created: 2009/10/27 22:54:19
created_gmt: 2009/10/27 19:54:19
comment_status: open
post_name: tehlike-aninda-cami-kiriniz
status: publish
post_type: post

# Tehlike Anında Camı Kırınız!

[caption id="attachment_396" align="alignnone" width="470" caption="İmdat Çekiçi"]![İmdat Çekiçi](/wp-content/uploads/imdat_cekici1.png)[/caption] Korkmayın canım herhangi bir acil durum söz konusu değil. Yangın, sel felaketi de yok. Sadece moladan sonra çalışmayan bir otbüs tüm bu yazının esin kaynağı. Nerede, nasıl mı oldu? Ankara'da 23:58'de binilen Kamil Koç Otobüsleri A.Ş. ye ait Setra markalı otobüs saat 03:45 sularında mola verir. Veriş o veriş mola uzar, otobüs çalışmaz, yolcular sabırsızlanır...Aylardan ekim ayı olması hasebiyle ortada çok büyük sıkıntı yaratacak hava şartları yoktur. Mola yerinde olmamız da ayrı bir güvenlik hissiyatı uyandırır. Pekala otobüs kuş uçmaz kervan geçmez bir yerde de arıza yapabilirdi. Yaklaşık bir saat süren arayışlardan sonra rica minnet anlaşılan farklı bir taşımacılık firmasına ait otobüsle İstanbul'a yolcu edildik. Edildik edilmesine de sabah 05:30'da İstanbul'da olmamız gerekirken Selimiye Kışlası'nı saat 07:00 gibi görebildik. Burada söz konusu firmayı ağır şekilde eleştirmek istemiyorum, zira bu tür sorunlar çoğu firmanın başına gelebilir. Anlayış göstermek, empati yapmak gerekir gerekmesine de gözüm biletimdeki sigorta tutarı kısmına takılıyor. Biletin arkasını okuyup bu sigortanın sadece kazalarda ölümle veya yaralanmayla sonuçlanan durumlar için geçerli olduğunu anlıyorum. Aklıma şu soru geliyor otobüs kışın ortasında, dağın başında yolda kalsaydı ve insanlar hasta olsaydı, daha kötüsü donma tehlikesi atlatsaydı sigorta bir işe yarar mıydı? Varmak istediğim nokta otobüs firmalarımızın acil durumlar için herhangi bir acil eylem planının olmayışı. Hangi ülkede yaşıyoruz birader? Daha geçen günlerde İstanbul İkitelli civarında yaşanan sel felaketi devletin acil durum eylem planını gözler önüne serdi. Devlet bu haldeyken biz otobüs firmalarından plan program bekliyoruz. Olacak şey değil. Olmalı arkadaşım olmalı. Herkes 15 liraya yolcu taşırken 30 liraya yolcu taşıyorsan acil eylem planın da olmalı yedek otobüsün de.