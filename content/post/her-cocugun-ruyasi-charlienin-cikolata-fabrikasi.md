title: Her Çocuğun Rüyası Charlie'nin Çikolata Fabrikası
link: http://orhanbalci.net/tr/?p=310
author: Orhan Balci
description: 
post_id: 310
created: 2009/09/04 13:27:24
created_gmt: 2009/09/04 10:27:24
comment_status: open
post_name: her-cocugun-ruyasi-charlienin-cikolata-fabrikasi
status: publish
post_type: post

# Her Çocuğun Rüyası Charlie'nin Çikolata Fabrikası

[caption id="attachment_323" align="aligncenter" width="469" caption="Charlie\'nin Çikolata Fabrikası "]![Charlie'nin Çikolata Fabrikası ](/wp-content/uploads/ccf.png)[/caption] Sizi bilmem ama ben küçükken ekmek üstü sarelle ziyafetine bayılırdım. Malum ailenin maddi durumu da pek öyle ahım şahım olmadığından annem o sarelleden maksimum sayıda ekmek dilimi çıkarmakta ustaydı. Peki ya annem evde olmayınca ne olurdu. Tabi ki sarelle kavanozuna bir iki parmak daldırılırdı. O dönemlerde insan çikolata denizinde balık olmak ister de anca ekmek dilimiyle yetinirdi. İşte Charlie'nin Çikolata Fabrikası bu felsefe üzerine bina edilmiş eğitici yanı ağır basan bir film. Fantastik filmlerin meşhur üçlüsü Tim Burton, Johnny Depp ve Helena Bonham Carter'ın hayata geçirdiği filmde ufak bir veledin dünyanın en meşhur çikolata fabrikası olan Wonka diyarında geçirdiği yolculuk anlatılmakta. Filmin eğitici yanına pek değinmek istemiyorum. Açgözlülüğün kötülüğü üzerine çocuklara sosyal mesajlar vermeye çalışılıyor filmde. Kısaca 

> Mütevazi ol insan evladı 

demek istiyor masal yazarı. O değil de asıl fantastik üçlüyü yazmak istiyorum. Bu arakadaşlar galiba çocukluklarını yaşayamamışlar, nerede masal var onu beyaz perdeye yapıştırıyorlar. Sanki gerçek hayatta değil bu şahıslar kendileri de birer masal kahramanı. Şu Johnny Depp denen adamın bir kadın kılıklı erkek rolü oynamadığı kalmıştı onu da bu filminde gördüm. Nedir o gülüş, o saçlar falan. Bir de bu adamın çocukken çikolata yiyememek içine oturmuş, sonra da oturmuş çikolatadan dünya kurmuş. Helena bacı için ise söyleyeceğim tek şey var artık o siyah eldivenlerden kurtulma vakti geldi. Hatun annesinden gotik doğmuş sanki, tarz olayı bu kadar da abartılmaz ki. Bu ablanın siyah elbise giymediği şöyle hanım hanımcık giyindiği, gotik takılmadığı bir film bilen varsa benimle paylaşsın lütfen. Çağımızın masal dedesi Tim Burton'a diyecek laf yok. Şaka bi yana yaptığı her işte bu kaliteyi yakalayabilen bir takım var mı bilmiyorum. Takdir ediyorum, takip ediyorum, severek izliyorum.

## Comments

**[salih](#1775 "2009-10-24 22:58:17"):** Bana göre asıl takımı oluşturan üçlü Tim Burton Johnny Depp Danny Elfman

**[isimsiz kullanıcı](#7699 "2013-02-10 14:26:11"):** Bununla ilgili sorularda verir misiniz ? ve zahmet olmazsa cevapları :!: :!: :!: :!: :!: :!: :!: :!: :!: :!: :!: :!: :!: :!:

