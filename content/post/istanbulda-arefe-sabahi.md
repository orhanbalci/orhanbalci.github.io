title: İstanbul'da Arefe Sabahı : Hoşgeldin Oğlum
link: http://orhanbalci.net/tr/?p=1110
author: admin
description: 
post_id: 1110
created: 2011/08/30 11:28:04
created_gmt: 2011/08/30 08:28:04
comment_status: open
post_name: istanbulda-arefe-sabahi
status: publish
post_type: post

# İstanbul'da Arefe Sabahı : Hoşgeldin Oğlum

![](/wp-content/uploads/bebek.png) Dün sabah her iş günü yaptığım gibi servise binmek için sabah 07:40'ta evden dışarıya çıktığımda her zamankinden farklı bir manzara vardı sokaklarda. İstanbul'un alışık olmadığı bir sakinlik ve sessizlik hakimdi caddelere. Irene kasırgası New York'tan çok İstanbul'u vurmuştu sanki. Hani şu western klasiklerinde kötü adam sahneye çıktığında sokakları bir ıssızlık kaplardı ya, tam onun gibi bir hava vardı güzel şehirde. Değişik bir duygu kapladı içimi. İstanbul böyle daha mı iyiydi sanki. Kalabalıkları sevmeyen ruhum mu söyletiyordu bunları bana. Herkes bayram için memleketine döndü. Anlaşılan İstanbul kaderine terk ediliyor böyle önemli günlerde. Bu bayramda hüzünle sevinci bir arada yaşıyorum. Hüzünlüyüm zira annemden babamdan ayrı bayram geçirmek hiç de kolay değil. Sevincim ise üzüntüme sebep olan şey. Biraz durumlar karışık anlayacağınız. Bu bayramın benim için diğer bir anlamı ise oğlumla yaşadığımız ilk bayram. Memlekete gidemeyişimizin sebebi olan oğlumla ilk bayramımız. Belki ben babamla geçirmeyeceğim bayramı fakat oğlum benimle, babasıyla olacak bu bayramda. 22 Ağustos 2011 Pazar gecesi dünyaya teşrif ettin oğlum. Hayatta farklı manaların, duyguların olduğunu gösterdin bana. Hayat seninle daha güzel, daha yaşanılır, daha vazgeçilmez... Ah bir de şu kokunu ömür boyu koklamak için saklaya bilsem.

## Comments

**[vize](#5358 "2012-03-19 19:16:42"):** allah bağışlasın hocam evlat sevgisi başka

**[gokhan](#8214 "2013-04-20 12:22:41"):** Allah bağışlasın, daha nice baramlara inşallah

