title: Otobüste Fahiş Fiyatlı Akbile Hayır
link: http://orhanbalci.net/tr/?p=372
author: Orhan Balci
description: 
post_id: 372
created: 2009/10/10 21:07:00
created_gmt: 2009/10/10 18:07:00
comment_status: open
post_name: otobuste-fahis-fiyatli-akbile-hayir
status: publish
post_type: post

# Otobüste Fahiş Fiyatlı Akbile Hayır

İstanbul belediye otobüslerinde sıkça karşılaştığım ve bir türlü içime sindiremediğim modern haraç kesme operasyonu karşısında elimden geldiğince gerekli mercilere şikayette bulunmaya gayret ediyorum. Sizleri de bu konuda hassas olmaya davet ediyorum. İETT müdürlüğünden yapılan duyurulara kulak asmadan bilet parasından rant elde eden, "Bilet parası 1.50 lira değil mi?" demenize karşılık sizi devletin otobüsünden indirmeye çalışan ve bu yaptığının yanına kâr kaldığını zanneden şahısları bir nebze de olsa huzursuz etmeyi kendime görev biliyorum. Yaptığım bir şikayet üzerine bana 

> Başvurudan bilgi alınmış olup,fazla ücret alan şoför personel hakkında; Toplu İş Sözleşmesi hükümleri gereğince, gerekli işlem başlatılmıştır. 

şeklinde bir cevap gönderildi. Başınıza buna benzer bir vaka gelirse şu ayrıntıları aklınızın bir köşesinde tutun ve iett@iett.gov.tr adresine şikayet maili atın: 

  1. Otobüs Hat Numarası
  2. Otobüs plakası yada numarası : Bu numara genellikle otobüslerin arkasında 99-*** şeklinde yazılı olan numaradır.
  3. Otobüse hangi tarihte, saat kaçta, hangi duraktan bindiğiniz