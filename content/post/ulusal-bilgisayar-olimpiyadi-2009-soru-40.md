title: Ulusal Bilgisayar Olimpiyadı 2009 - Soru 40
link: http://orhanbalci.net/tr/?p=470
author: Orhan Balci
description: 
post_id: 470
created: 2009/12/06 19:15:27
created_gmt: 2009/12/06 16:15:27
comment_status: open
post_name: ulusal-bilgisayar-olimpiyadi-2009-soru-40
status: publish
post_type: post

# Ulusal Bilgisayar Olimpiyadı 2009 - Soru 40

![Soru40](/wp-content/uploads/Soru40-300x237.png) ![Soru40-Devam](http://orhanbalci.net/tr/wp-content/uploads/Soru40-Devam-300x285.png) Aşağıdakilerden hangisi 13 numaralı şekli çizer? A) 4([i<[i]>[i]]>) B) 4([i<[i>>i]]>>) C) >4([i<[i]>>[i]]>>) D) 4([i<[i]>>[i]]>>) E) 4([i<[i]>>[i]]>) CEVAP: 13 Numaralı şekli incelediğimizde Y biçimli bir şeklin 4 defa 4 ana yönde tekrarlandığını görmekteyiz. Öyleyse yapmamız gereken Y biçimli çizim için gerekli olan algoritmayı bulup bunu 4 defa yinelemek olacaktır. Kuzeye bakan Y biçimli yolu çizmeden önce yerimizi kaydetmeliyiz ki geri dönüp diğer yönelere de çizim yapabilelim. O zaman ifademiz [] içinde yeralacaktır. İlk yapmamız gereken kuzeye bir çizgi çizmek. İfademiz [i] şeklini aldı. Bu noktada iki farklı yöntem uygulanabilir. Önce soldaki sonra sağdaki bacak çizilebilir, veya tersi olarak önce sağdaki sonra soldaki bacak çizilebilir. Şıkları incelediğimizde tüm seçeneklerde önce sola dönüş yapıldığını görüyoruz yani önce soldaki bacağın çizilmesi isteniyor. Sol 45 derecelik bir dönüş gerekli. İfade [i<] şeklini alır. Bu noktaya sağ bacağı çizmek için geri döneceğimizden kaydediyoruz. İfade[i<[] şeklini alır. Sol bacağı çiziyoruz. İfade [i<[i] şeklini aldı. Sağ bacağı çizmek için bir önceki konumumuza gidiyoruz. İfade [i<[i]] şeklini aldı. Yönümüzü sağ bacağa çevirmek için 90 derece sağa dönmemiz gerekiyor. Çift dönüş gerekli. İfademiz [i<[i]>>] şeklini aldı. Burada yerimizi kaydetmemize gerek olmamasına rağmen tüm seçeneklerde yer kaydedilmiş. İfademiz [i<[i]>>[] şeklini aldı. Sağ bacağı çiziyoruz. [i<[i]>>[i]. Önce sağ bacağı çizmeden önceki konumumuza daha sonra da ilk konumumuza geri dönüyoruz. İfademiz [i<[i]>>[i]] oldu. Şu anda kuzeye bakan Y şeklini tamamlamış bulunuyoruz ve tosbağamızın yönü kuzeye bakıyor. Burada yine iki farklı yol izlenebilir. Saat yönünde veya saat yönünün tersinde ilerlenebilir. Saat yönünde dönmeyi tercih ediyoruz. 90 derecelik dönüş gerekli. İfademiz [i<[i]>>[i]]>> şeklini aldı. Aynı algoritmayı 4 kere uygulamak istiyoruz. İfademiz 4([i<[i]>>[i]]>>) şeklini aldı. Doğru seçenek D şıkkı. Burada tekrar dikkatinizi çekmek istiyorumaynı şekli çizecek birden fazla algoritma olabilir. Burada seçenekleri takip ederek doğru sonuca ulaşabilirsiniz.