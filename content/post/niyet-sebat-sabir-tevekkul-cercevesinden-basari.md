title: Niyet, Sebat, Sabır, Tevekkül Çerçevesinden Başarı
link: http://orhanbalci.net/tr/?p=986
author: Orhan Balci
description: 
post_id: 986
created: 2011/05/28 19:27:54
created_gmt: 2011/05/28 16:27:54
comment_status: open
post_name: niyet-sebat-sabir-tevekkul-cercevesinden-basari
status: publish
post_type: post

# Niyet, Sebat, Sabır, Tevekkül Çerçevesinden Başarı

Her insan yaşantısının bir bölümünde hayatın anlamını sorgulamıştır. Bu yazıyı kaleme almak da yine böyle bir dönemde aklıma geldi. Hayattaki amacım, gayem, rotam ne diye kendime sorduğumda farklı yanıtlar verebilmekle birlikte işin özünde başarılı olma isteği yatıyor. Değişik pencerelerden baktığımızda başarılı olmak istediğimiz konular farklılık arz etse de sonuca ulaşmak için izlenecek yol hepsinde ortak. Önce hedef belirlenmeli, ardından hedefe giden rota çizilmeli, rotada ilerlerken vazgeçmemeli, yoldaki engellerle başa çıkmada sabır göstermeli, yolun sonunda elde ettiğimiz netice arzu ettiğimizin dışında olsa da tevekkül edip Allah'a sığınmalı. İnsanoğlunun her aksiyonunda bir amaç bir gaye bulunur. Bu amaçlar bazen gayri iradi şekillensede irademizi kullanarak aldığımız kararlar, attığımız adımlar, kendimize koyduğumuz hedefler büyük oranda geleceğimizi etkiler. Varılacak yeri belirlemek en önemli adım. Dinimizin niyete verdiği önem 

> “Ameller (başka değil) ancak niyetlere göredir; herkesin niyeti ne ise eline geçecek odur. Kimin hicreti, Allah ve Resûlü (rızası ve hoşnutlukları) için ise, onun hicreti Allah ve Resûlü’ne müteveccih sayılır. Kim de nâil olacağı bir dünya veya nikahlanacağı bir kadından ötürü hicret etmişse, onun hicreti de hedeflediği şeye göredir.”

hadis-i şerifi üzere malumdur. Yine bu minvalde ortaya çıkmış olan "Hedefi olmayan gemiye hiçbir rüzgar fayda edemez", "En kötü hedef hedefsizlikten yeğdir" atasözleri de yine aynı noktaya atış yapmaktadır. Bu aşamada dikkat edilmesi gereken hususları vizyonu geniş tutmak, ileri görüşlü olmak, kabiliyetlerinin farkında olmak ve gerçekçi olmak olarak sıralayabiliriz. Burada potansiyeli, kabiliyeti değerlendirmek esastır. Nasıl kabiliyetleri baz alındığında dünya çapında işler yapabilecek bir insanın küçük hedeflerle uğraşması abes ise potansiyeli kısıtlı olan bir insana dünya çapında hedef tayin etmek de aynı derecede abes olacaktır.  Hedefimizi belirledikten sonra yapmamız gereken rotamızı çizmek olacaktır. Bu aşama iyi bir planlama ve tecrübe gerektirir. Lakin gereğinden fazla uzatılıp ileride oluşabilecek tüm olumsuzlukları baştan öngörmeye çalışmak bize pek birşey kazandırmayacğı gibi irademize büyük bir yük oluşturabilir, daha yola koyulmadan pes etmemize sebep olabilir. Bizi hedefimize götüren yolu çizdikten sonra o yolda sebat etmek elzemdir. Sebatın sözlük anlamı kararından dönmeme, bir işi sonuna kadar sürdürme, direşmedir. Buradan da anlaşılacağı gibi çizdiğimiz yoldan sapmamak başarıya ulaşmanın anahtarlarından bir tanesidir. Bu konuda yine dinimizin ibadetlerde devamlılığı sürekli ön planda tutmasını kendimize örnek almalıyız. Bu aşamada çalışmalarımızı sürdürürken sık sık kafamızı kaldırıp yoldan sapılıp sapılmadığı kontrol edilmeli, dışarıdan yöneltilen eleştrilere, tenkitlere kulak verilmelidir. Serüvenimiz boyunca yegane sermayemiz zaman olduğu için zamanımızı düzgün tanzim edip yerli yerinde harcamalıyız. Klasik tabiriyle başarıya giden yol elbet güllerle değil dikenlerle dolu olacaktır. Sabır karşımıza çıkan zorluklara, tersliklere, engellere mukavemet gücümüzdür. Karşımıza çıkacak olan zorlukların çetinliği varmak istediğimiz hedef nisbetinde olacaktır. Elbette her engeli kolaylıkla aşacağımızı düşünmemeliyiz. Kimi zaman takıldığımız, tökezlediğimiz durumlar da olacaktır. Sabrın belki de en çok gerekli olduğu durumlar bunlar olacaktır. Sabır sadece kötü görünen şeylere karşı mukavemet değildir, sabır aynı zamanda çok sevdiğimiz, hoşlandığımız durumlardan ayrı kalabilme yetisidir. [ad#Yazi Ici]

## Comments

**[ygt](#7127 "2012-11-20 07:02:46"):** çok güzel bir yazı çalışmadan hiçbişey olmayacağını bildiğimiz bişeyler olmasını ,yükselmeyi beklemek hata olur önce tedbir sonra tevekkül tabiki Yazılımla ilgili bi sitede bunları bulmak sevindirdi beni elinize sağlık :grin:

